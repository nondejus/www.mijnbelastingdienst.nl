van  : Thuis in Limburg
       noreply@thuisinlimburg.nl
aan  : ××××××××@gmail.com
datum: 27 mei 2020 13:24


Beste heer Lipsch,
 
Hartelijk dank voor uw reactie op de advertentie van de woning Herculeshof 28 C  te Maastricht. U bent als één van de kandidaten voor deze woning geselecteerd. Lees deze brief goed door om teleurstellingen te voorkomen.
 
Bezichtiging
We nemen bij Woonpunt een aantal maatregelen vanwege het coronavirus. Eén daarvan is dat we tot een nader te bepalen datum géén groepsbezichtigingen inplannen om uw en onze gezondheid te waarborgen. Wij sturen dit bericht weliswaar naar de eerste 5-10 kandidaten om zodoende geen tijd te verliezen in het geval dat de eerste kandidaat de woning niet zou accepteren. Alle potentiele kandidaten hebben dan in ieder geval al voldoende tijd gehad om de benodigde onderleggers te verzamelen.
 
Wij zullen de woning dus maar aan één persoon tegelijk aanbieden (conform volgorde Thuis in Limburg ). Deze persoon sturen wij een persoonlijke uitnodiging via e-mail om de woning te bezichtigen. In deze persoonlijke uitnodiging staat dan precies wanneer en hoe laat u de woning kunt bezichtigen, en hoe u na de bezichtiging kunt aangeven of u de woning accepteert of niet. Mocht kandidaat 1 de woning niet accepteren of niet voldoen aan de voorwaarden, dan zullen wij de woning aan de volgende kandidaat aanbieden.
 
Let op, het is toegestaan om maximaal 1 extra persoon mee te nemen naar de bezichtiging!
 
Uw documenten
Graag ontvangen wij binnen drie werkdagen de onderstaande documenten. U kunt de benodigde documenten (bij voorkeur in PDF-formaat) sturen naar mijn e-mailadres: a.storms@woonpunt.nl. Heb ik de documenten niet binnen drie werkdagen ontvangen, dan kan de bezichtiging voor u niet doorgaan en gaan wij de volgende kandidaat uitnodigen. Dit aangezien ik zonder documenten niet kan beoordelen of u deze woning kunt huren. Deze documenten zijn ook nodig voor het opmaken van de huurovereenkomst.
 
* Inkomstenverklaring over 2018/2019 van de Belastingdienst;
Als u nog geen inkomstenverklaring heeft, kunt u deze opvragen bij de Belastingdienst met uw DigiD via www.mijnbelastingdienst.nl.
* Recente salarisstroken van de laatste 3 maanden óf uitkeringsspecificatie;
* Uittreksel bevolkingsregistratie met woonverleden (aanvragen kan m.b.v. uw DigID);
* Een verhuurdersverklaring waaruit blijkt dat u de maandelijkse huur op tijd betaalt en geen overlast veroorzaakt (indien u reeds huurder bent van Woonpunt, hoeft u dit niet aan te leveren);
 
Uw gegevens worden altijd zorgvuldig behandeld. De door u verstrekte gegevens worden door Woonpunt gebruikt om u een passende woning te kunnen aanbieden.
Op moment dat u de aangeboden woning heeft geaccepteerd, of wanneer deze woning niet aan u wordt toegewezen, vernietigen wij uw gegevens volgens de wettelijke eisen. 
 
Altijd reageren!
Ik ontvang graag een bevestiging van u of u geïnteresseerd bent in de woning. Bent u niet geïnteresseerd, laat dit dan tijdig aan ons weten. Dit kan uitsluitend via de website www.thuisinlimburg.nl onder het kopje ‘mijn pagina’ / ‘Aangeboden woningen’ .
 
Geeft u dit uiterlijk voor 01-06-2020  door. Een eventuele aanbieding van deze woning vervalt wanneer u niet vóór deze datum reageert.
 Ontvang ik binnen drie werkdagen geen reactie van u, dan vervalt de aanbieding van deze woning.
 
 
Belangrijk
Als u niet aan onderstaande voorwaarden voldoet, dan heeft Woonpunt het recht u deze woning te weigeren:
* wanneer uw inkomen en/of gezinssamenstelling “niet passend” wordt bevonden;
* u niet op tijd alle documenten aan ons overlegt;
* u huurachterstand heeft of overlast veroorzaakt bij uw huidige verhuurder.
Woonpunt verleent u pas toestemming om deze woning te huren als u aan onze voorwaarden voldoet en u bovenstaande documenten bij ons heeft ingeleverd.
 
In de woning
U bezichtigt de woning alleen (u mag maximaal 1 andere persoon meenemen) en na de bezichtiging trekt u de deur achter u dicht en geeft u aan bij de consulent verhuur of u de woning accepteert (de consulent heeft met u reeds afspraken gemaakt over het hoe en wanneer).
 
U kunt altijd bij ons terecht
Heeft u vragen naar aanleiding van deze brief?
Bel mij gerust; (088) – 050 60 70 of mail naar a.storms@woonpunt.nl
